# V1 Architektura, Projektowanie i Modelowanie Zagrożeń

## Cele Kontrolne

Architektura bezpieczeństwa stała się niemal zaginioną sztuką w wielu organizacjach. Czasy architekta korporacyjnego minęły w epoce DevSecOps. Dziedzina bezpieczeństwa aplikacji musi nadrobić zaległości i przyjąć zwinne zasady bezpieczeństwa, jednocześnie wprowadzając na nowo czołowe zasady architektury bezpieczeństwa dla praktyków oprogramowania. Architektura to nie implementacja, ale sposób myślenia o problemie, który może mieć wiele różnych odpowiedzi i nie ma jednej jedynie "poprawnej" odpowiedzi. Zbyt często bezpieczeństwo postrzega się jako sztywne i wymagające od programistów naprawiania kodu w określony sposób, gdy programiści mogą znać znacznie lepszy sposób rozwiązania problemu. Nie ma jednego, prostego rozwiązania dla architektury, a twierdzenie przeciwne to krzywda dla dziedziny inżynierii oprogramowania.

Konkretna implementacja aplikacji internetowej prawdopodobnie będzie wielokrotnie modyfikowana w trakcie jej życia, ale ogólna architektura rzadko ulegnie zmianie, będzie się powoli rozwijać. Podobnie jest z architekturą bezpieczeństwa — potrzebujemy uwierzytelniania dziś, będziemy potrzebować uwierzytelniania jutro i będziemy go potrzebować za pięć lat. Jeśli podejmiemy właściwe decyzje dziś, możemy zaoszczędzić wiele wysiłku, czasu i pieniędzy, jeśli wybierzemy i będziemy ponownie wykorzystywać sprawdzone rozwiązania architektoniczne. Na przykład dekadę temu, rzadko stosowano wieloskładnikowe uwierzytelnianie.

Gdyby deweloperzy zainwestowali w jeden, bezpieczny model dostawcy tożsamości, taki jak federacyjna tożsamość SAML, dostawca tożsamości mógłby być aktualizowany, aby uwzględnić nowe wymagania, takie jak zgodność z NIST 800-63, bez konieczności zmiany interfejsów oryginalnej aplikacji. Jeśli wiele aplikacji współdzieliłoby tą samą architekturę bezpieczeństwa, a co za tym idzie ten sam komponent, wszystkie mogłyby korzystać z jej aktualizacji jednocześnie. Jednak SAML nie pozostanie zawsze najlepszym ani najbardziej odpowiednim rozwiązaniem uwierzytelniania — może być konieczna zamiana go na inne rozwiązania, gdy zmienią się wymagania. Takie zmiany są skomplikowane i kosztowne, często wymagają całkowitego przepisania i są niemożliwe do wykonania bez posiadania udokumentowanej architektury bezpieczeństwa.

W tym rozdziale ASVS omawia podstawowe aspekty każdej solidnej architektury bezpieczeństwa: dostępność, poufność, integralność przetwarzania, niezaprzeczalność i prywatność. Każda z tych zasad bezpieczeństwa musi być wbudowana i być nieodłączną częścią wszystkich aplikacji. Kluczowe jest "przesunięcie w lewo", zaczynając od zapoznania programistów z listami kontrolnymi bezpiecznego kodowania, mentoringiem i szkoleniem, kodowaniem i testowaniem, budowaniem, wdrażaniem, konfiguracją i operacjami, a kończąc na niezależnych testach kontrolnych, które mają na celu zapewnienie, że wszystkie kontrole bezpieczeństwa są obecne i funkcjonują. Ostatni krok był tym, co robiliśmy jako branża, ale nie jest już wystarczający dziś, gdy programiści wprowadzają kod do produkcji dziesiątki lub setki razy dziennie. Specjaliści ds. bezpieczeństwa aplikacji muszą nadążać za zwinnością technik, co oznacza przyjmowanie narzędzi programistycznych, uczenie się kodowania i współpracę z programistami, a nie krytykowanie projektu miesiącami po tym, jak wszyscy inni poszli dalej.

## V1.1 Bezpieczny rozwoj oprogramowania

|     #     | Opis                                                                                                                                                                                                                                                                                                                                | L1 | L2 | L3 | CWE  |
|:---------:|:------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:----:|
| **1.1.1** | Sprawdź jaki proces bezpiecznego rozwoju oprogramowania wdrożono, oraz to czy uwzględnia on aspekty bezpieczeństwa we wszystkich etapach rozwoju. ([C1](https://owasp.org/www-project-proactive-controls/#div-numbering))                                                                                                           |    | ✓  | ✓  |      |
| **1.1.2** | Sprawdź wykorzystanie modelowania zagrożeń dla każdej zmiany w projekcie lub planowanie sprintu w celu identyfikacji zagrożeń, planowania środków zaradczych, ułatwienia odpowiedniej reakcji na ryzyko oraz sterowania testami bezpieczeństwa.                                                                                     |    | ✓  | ✓  | 1053 |
| **1.1.3** | Sprawdź, czy wszystkie `User Stories` i opisy funkcjonalności zawierają ograniczenia bezpieczeństwa, takie jak "Jako użytkownik, powinienem móc przeglądać i edytować swój profil. Nie powinienem mieć możliwości przeglądania ani edycji profilu innych osób".                                                                     |    | ✓  | ✓  | 1110 |
| **1.1.4** | Sprawdź dokumentację i uzasadnienie wszystkich granic zaufania, komponentów oraz istotnych przepływów danych w aplikacji.                                                                                                                                                                                                           |    | ✓  | ✓  | 1059 |
| **1.1.5** | Sprawdź definicję i analizę bezpieczeństwa wysokopoziomowej architektury aplikacji oraz wszystkich wykorzystywanych usług zdalnych. ([C1](https://owasp.org/www-project-proactive-controls/#div-numbering))                                                                                                                         |    | ✓  | ✓  | 1059 |
| **1.1.6** | Sprawdź wdrożenie scentralizowanych, prostych (oszczędność projektu), sprawdzonych, bezpiecznych i nadających się do wielokrotnego użytku mechanizmów zabezpieczeń, aby uniknąć zduplikowanych, brakujących, nieskutecznych lub niebezpiecznych rozwiązań. ([C10](https://owasp.org/www-project-proactive-controls/#div-numbering)) |    | ✓  | ✓  | 637  |
| **1.1.7** | Sprawdź dostępność listy kontrolnej bezpiecznego kodowania, wymagań bezpieczeństwa, wytycznych lub polityki dla wszystkich programistów i testerów.                                                                                                                                                                                 |    | ✓  | ✓  | 637  |

## V1.2 Architektura Uwierzytelniania

Podczas projektowania uwierzytelniania nie ma znaczenia, czy posiadasz silne uwierzytelnianie wieloskładnikowe z obsługą sprzętu, jeśli atakujący może zresetować konto, dzwoniąc do centrum obsługi klienta i odpowiadając na powszechnie znane pytania. Podczas potwierdzania tożsamości, wszystkie ścieżki uwierzytelniania muszą mieć taką samą siłę.

|     #     | Opis                                                                                                                                                                                                                                                                             | L1 | L2 | L3 | CWE |
|:---------:|:---------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.2.1** | Sprawdź czy są wykorzystywane unikalne lub specjalne konta systemu operacyjnego o niskich uprawnieniach dla wszystkich komponentów aplikacji, usług i serwerów. ([C3](https://owasp.org/www-project-proactive-controls/#div-numbering))                                          |    | ✓  | ✓  | 250 |
| **1.2.2** | Sprawdź, czy komunikacja pomiędzy komponentami aplikacji, w tym API, warstwą pośrednią i warstwą danych, jest uwierzytelniana. Komponenty powinny posiadać minimalne niezbędne uprawnienia. ([C3](https://owasp.org/www-project-proactive-controls/#div-numbering))              |    | ✓  | ✓  | 306 |
| **1.2.3** | Sprawdź, czy aplikacja korzysta z pojedynczego sprawdzonego mechanizmu uwierzytelniania, który jest uznawany jako bezpieczny, może być rozszerzony o silne uwierzytelnianie oraz posiada wystarczające rejestrowanie i monitorowanie, aby wykryć nadużycia konta lub naruszenia. |    | ✓  | ✓  | 306 |
| **1.2.4** | Sprawdź, czy wszystkie ścieżki uwierzytelniania i interfejsy API do zarządzania tożsamością implementują spójną siłę kontroli bezpieczeństwa uwierzytelniania, tak aby nie istniały słabsze alternatywy w stosunku do poziomu ryzyka związanego z aplikacją.                     |    | ✓  | ✓  | 306 |

## V1.3 Architektura Zarządzania Sesją 

To jest `placeholder` dla dalszych wymagań w do uzupełnienia w przyszłości.

## V1.4 Architektura Kontroli Dostępu 

|     #     | Opis                                                                                                                                                                                                                                                                                                                                                       | L1 | L2 | L3 | CWE |
|:---------:|:-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.4.1** | Sprawdź, czy zaufane punkty egzekwowania, takie jak bramki kontroli dostępu, serwery i funkcje serwerowe, egzekwują kontrole dostępu. Nigdy nie egzekwuj kontroli dostępu na kliencie.                                                                                                                                                                     |    | ✓  | ✓  | 602 |
| **1.4.2** | [USUNIĘTE, NIE DO ZREALIZOWANIA]                                                                                                                                                                                                                                                                                                                           |    |    |    |     |
| **1.4.3** | [USUNIĘTE, DUPLIKAT 4.1.3]                                                                                                                                                                                                                                                                                                                                 |    |    |    |     |
| **1.4.4** | Sprawdź, czy aplikacja korzysta z pojedynczego i dobrze przetestowanego mechanizmu kontroli dostępu do chronionych danych i zasobów. Wszystkie żądania muszą przechodzić przez ten jeden mechanizm, aby uniknąć kopiowania i wklejania lub niebezpiecznych alternatywnych ścieżek. ([C7](https://owasp.org/www-project-proactive-controls/#div-numbering)) |    | ✓  | ✓  | 284 |
| **1.4.5** | Sprawdź, czy używana jest kontrola dostępu oparta na atrybutach lub funkcjach, w której kod sprawdza uprawnienia użytkownika do korzystania z funkcji/elementu danych, a nie tylko jego roli. Uprawnienia powinny być nadal przydzielane za pomocą ról. ([C7](https://owasp.org/www-project-proactive-controls/#div-numbering))                            |    | ✓  | ✓  | 275 |

## V1.5 Input and Output Architecture

W wersji 4.0 odeszliśmy od terminu "po stronie serwera" (`server-side`) jako terminu określającego granicę zaufania. Granica zaufania wciąż jest istotna — podejmowanie decyzji wykonywanych przez przeglądarkę lub urządzenia klienta można łatwo ominąć. Jednak w dzisiejszych popularnych architekturach wdrożeń punkt egzekwowania zaufania uległ znaczącej zmianie. Dlatego, gdy w ASVS używamy terminu "zaufana warstwa usług", mamy na myśli dowolny zaufany punkt egzekwowania, niezależnie od lokalizacji, takie jak mikrousługa, serwerless API, po stronie serwera, zaufane API na urządzeniu klienta z włączoną opcją `secure boot`, API partnerów lub zewnętrzne, itp.

Termin "niezaufany klient" odnosi się tutaj do technologii po stronie klienta, które generują warstwę prezentacji, powszechnie nazywane technologiami "front-end". Termin "serializacja" odnosi się tutaj nie tylko do wysyłania danych przez sieć, takich jak tablica wartości lub przesyłanie i odczytywanie struktury JSON, ale także do przekazywania złożonych obiektów, które mogą zawierać logikę.

|     #     |     |     |     | Opis                                                                                                                                                                                                                                                                                                                                               | L1 | L2 | L3 | CWE  |
|:---------:|:----|:----|:----|:---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:----:|
| **1.5.1** |     |     |     | Sprawdź, czy wymagania dotyczące wejścia i wyjścia jasno określają sposób obsługi i przetwarzania danych na podstawie ich typu, zawartości oraz obowiązujących przepisów, regulacji i innych zgodności z polityką bezpieczeństwa.                                                                                                                  |    | ✓  | ✓  | 1029 |
| **1.5.2** |     |     |     | Sprawdź, czy serializacja nie jest używana podczas komunikacji z niezaufanymi klientami. Jeśli nie jest to możliwe, upewnij się, że wprowadzone są odpowiednie kontrole integralności (a także ewentualne szyfrowanie, jeśli przesyłane są wrażliwe dane), aby zapobiec atakom deserializacji, w tym atakom polegającym na wstrzykiwaniu obiektów. |    | ✓  | ✓  | 502  |
| **1.5.3** |     |     |     | Sprawdź, czy walidacja danych wejściowych jest egzekwowana w zaufanej warstwie usług. ([C5](https://owasp.org/www-project-proactive-controls/#div-numbering))                                                                                                                                                                                      |    | ✓  | ✓  | 602  |
| **1.5.4** |     |     |     | Sprawdź, czy kodowanie danych wyjściowych odbywa się w miejscu, które jest do tego przeznaczone lub w jego bezpośredniej bliskości. ([C4](https://owasp.org/www-project-proactive-controls/#div-numbering))                                                                                                                                        |    | ✓  | ✓  | 116  |

## V1.6 Cryptographic Architecture

Aplikacje muszą być zaprojektowane z silną architekturą kryptograficzną, aby chronić aktywa danych zgodnie z ich klasyfikacją. Szyfrowanie wszystkiego jest nadmiarowe, a nie szyfrowanie niczego stanowi prawne zaniedbanie. Należy znaleźć równowagę, zwykle podczas projektowania architektury lub projektowania na wysokim poziomie, sprintów lub przeglądów architektonicznych. Projektowanie kryptografii w trakcie tworzenia aplikacji lub dołączanie jej później z pewnością będzie kosztować znacznie więcej niż włączenie jej od samego początku.

Wymagania architektoniczne są nieodłączną częścią całej bazy kodu, co sprawia, że trudno je poddać testom jednostkowym lub integracyjnym. Wymagania architektoniczne wymagają uwzględnienia w standardach kodowania, na przestrzeni całego procesu kodowania, i powinny być oceniane podczas przeglądu architektury bezpieczeństwa, `peer-review` kodu, lub retrospekcji.

|     #     | Opis                                                                                                                                                                                                  | L1 | L2 | L3 | CWE |
|:---------:|:------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.6.1** | Sprawdź, czy istnieje wyraźna polityka zarządzania kluczami kryptograficznymi oraz czy cykl życia klucza kryptograficznego opiera się na standardzie zarządzania kluczami, takim jak NIST SP 800-57.  |    | ✓  | ✓  | 320 |
| **1.6.2** | Sprawdź, czy użytkownicy usług kryptograficznych chronią klucze kryptograficzne i inne poufne informacje, korzystając z usług takich jak `key vault` lub alternatyw opartych na interfejsach API.     |    | ✓  | ✓  | 320 |
| **1.6.3** | Sprawdź, czy wszystkie klucze i hasła można zastąpić oraz czy są częścią dobrze zdefiniowanego procesu ponownego szyfrowania wrażliwych danych.                                                       |    | ✓  | ✓  | 320 |
| **1.6.4** | Sprawdź, czy architektura traktuje `client-side secrets` - takie jak klucze symetryczne, hasła czy tokeny API - jako niebezpieczne i nigdy nie używa ich do ochrony lub dostępu do wrażliwych danych. |    | ✓  | ✓  | 320 |

## V1.7 Errors, Logging and Auditing Architecture

|     #     | Opis                                                                                                                                                                                                     | L1 | L2 | L3 | CWE  |
|:---------:|:---------------------------------------------------------------------------------------------------------------------------------------------------------------------------------------------------------|:--:|:--:|:--:|:----:|
| **1.7.1** | Sprawdź, czy w całym systemie stosowany jest wspólny format i podejście do rejestrowania logów. ([C9](https://owasp.org/www-project-proactive-controls/#div-numbering))                                  |    | ✓  | ✓  | 1009 |
| **1.7.2** | Sprawdź, czy logi są bezpiecznie przesyłane do systemu (najlepiej zdalnego) w celu analizy, wykrywania, alarmowania i eskalacji. ([C9](https://owasp.org/www-project-proactive-controls/#div-numbering)) |    | ✓  | ✓  |      |

## V1.8 Data Protection and Privacy Architecture

|     #     | Opis                                                                                                                                                                                                                                           | L1 | L2 | L3 | CWE |
|:---------:|:-----------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.8.1** | Sprawdź, czy wszystkie wrażliwe dane zostały zidentyfikowane i sklasyfikowane według poziomów ochrony.                                                                                                                                         |    | ✓  | ✓  |     |
| **1.8.2** | Sprawdź, czy wszystkie poziomy ochrony mają powiązany zestaw wymagań ochronnych, takich jak wymagania dotyczące szyfrowania, integralności, przechowywania, prywatności i innych wymagań poufności, oraz czy są one stosowane w architekturze. |    | ✓  | ✓  |     |

## V1.9 Architektura Komunikacji

|     #     | Opis                                                                                                                                                                                                                                                     | L1 | L2 | L3 | CWE |
|:---------:|:---------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.9.1** | Sprawdź, czy aplikacja szyfruje komunikację między komponentami, zwłaszcza gdy te komponenty znajdują się w różnych kontenerach, systemach, lokalizacjach lub dostawcach chmury. ([C3](https://owasp.org/www-project-proactive-controls/#div-numbering)) |    | ✓  | ✓  | 319 |
| **1.9.2** | Sprawdź, czy komponenty aplikacji weryfikują autentyczność każdej strony w łańcuchu komunikacji w celu zapobiegania atakom typu "man-in-the-middle". Na przykład, komponenty aplikacji powinny weryfikować certyfikaty i łańcuchy certyfikatów TLS.      |    | ✓  | ✓  | 295 |

## V1.10 Malicious Software Architecture

|     #      | Opis                                                                                                                                                                                                                                                                                                                                                                | L1 | L2 | L3 | CWE |
|:----------:|:--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.10.1** | Sprawdź, czy jest stosowany system kontroli kodu źródłowego, z procedurami zapewniającymi, że przesłanie zmian jest opatrzone identyfikatorem zadania z sytemu planowania pracy lub poleceniem wykonania zmiany. System kontroli kodu źródłowego powinien mieć kontrolę dostępu i pozwalać identyfikować użytkowników, aby umożliwić śledzenie wprowadzonych zmian. |    | ✓  | ✓  | 284 |

## V1.11 Business Logic Architecture

|     #      | Opis                                                                                                                                                                                                                   | L1 | L2 | L3 | CWE  |
|:----------:|:-----------------------------------------------------------------------------------------------------------------------------------------------------------------------------------------------------------------------|:--:|:--:|:--:|:----:|
| **1.11.1** | Sprawdź, czy zdefiniowano i udokumentowano wszystkie komponenty aplikacji pod względem funkcji biznesowych lub funkcji związanych z bezpieczeństwem, które zapewniają.                                                 |    | ✓  | ✓  | 1059 |
| **1.11.2** | Sprawdź, czy wszystkie kluczowe przepływy logiki biznesowej, w tym uwierzytelnianie, zarządzanie sesją i kontrola dostępu, nie dzielą niezsynchronizowanego stanu.                                                     |    | ✓  | ✓  | 362  |
| **1.11.3** | Sprawdź, czy wszystkie kluczowe przepływy logiki biznesowej, w tym uwierzytelnianie, zarządzanie sesją i kontrola dostępu, są bezpieczne w wątkach i odporne na sytuacje wyścigu typu "time-of-check" i "time-of-use". |    |    | ✓  | 367  |

## V1.12 Secure File Upload Architecture

|     #      | Opis                                                                                                                                                                                                                                                                                                                                                                    | L1 | L2 | L3 | CWE |
|:----------:|:------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:---:|
| **1.12.1** | [DELETED, DUPLICATE OF 12.4.1]                                                                                                                                                                                                                                                                                                                                          |    |    |    |     |
| **1.12.2** | Sprawdź, czy pliki przesłane przez użytkowników - jeśli wymagane jest ich wyświetlanie lub pobieranie z aplikacji - są pobierane jako octet stream lub z zewnętrznych usług, takich jak magazyn plików w chmurze. Wdroż odpowiednią politykę bezpieczeństwa treści (CSP), aby zminimalizować ryzyko ataków XSS lub innych ataków z pliku przesłanego przez użytkownika. |    | ✓  | ✓  | 646 |

## V1.13 Architektura API

This is a placeholder for future architectural requirements.

## V1.14 Architektura Konfiguracji

|     #      | Opis                                                                                                                                                                                                                                                                                                                                                             | L1 | L2 | L3 | CWE  |
|:----------:|:-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--:|:--:|:--:|:----:|
| **1.14.1** | Sprawdź separację komponentów o różnych poziomach zaufania poprzez dobrze zdefiniowane kontrolki bezpieczeństwa, reguły zapory ogniowej, bramy API, `reverse proxy`, `security groups` lub podobne mechanizmy.                                                                                                                                                   |    | ✓  | ✓  | 923  |
| **1.14.2** | Sprawdź, czy podczas wdrażania artefaktów binarnych na zdalne systemy wykorzystywane są sygnatury plików, zaufane połączenia i zweryfikowane punkty końcowe.                                                                                                                                                                                                     |    | ✓  | ✓  | 494  |
| **1.14.3** | Sprawdź, czy proces budowania (`build pipeline`) informuje o przestarzałych lub niebezpiecznych komponentach / zależnościach i podejmuje odpowiednie działania.                                                                                                                                                                                                  |    | ✓  | ✓  | 1104 |
| **1.14.4** | Sprawdź, czy proces budowania (`build pipeline`) automatycznie buduje i weryfikuje bezpieczne wdrożenie aplikacji, zwłaszcza jeśli infrastruktura aplikacji jest zdefiniowana programowo, np. skrypty budowania środowiska chmury.                                                                                                                               |    | ✓  | ✓  |      |
| **1.14.5** | Sprawdź, czy wdrażanie aplikacji odpowiednio izoluje, umieszcza w kontenerach i/lub izoluje na poziomie sieciowym, aby opóźnić i zniechęcić atakujących przed atakowaniem innych aplikacji, szczególnie gdy wykonują one wrażliwe lub niebezpieczne czynności, takie jak deserializacja. ([C5](https://owasp.org/www-project-proactive-controls/#div-numbering)) |    | ✓  | ✓  | 265  |
| **1.14.6** | Sprawdź, czy aplikacja nie korzysta z nieobsługiwanych, niebezpiecznych lub przestarzałych technologii po stronie klienta, takich jak wtyczki NSAPI, Flash, Shockwave, ActiveX, Silverlight, NACL lub aplety Java po stronie klienta.                                                                                                                            |    | ✓  | ✓  | 477  |

## Odniesienia

Dla uzyskania dodatkowych informacji zobacz również:

* [OWASP Threat Modeling Cheat Sheet](https://cheatsheetseries.owasp.org/cheatsheets/Threat_Modeling_Cheat_Sheet.html)
* [OWASP Attack Surface Analysis Cheat Sheet](https://cheatsheetseries.owasp.org/cheatsheets/Attack_Surface_Analysis_Cheat_Sheet.html)
* [OWASP Threat modeling](https://owasp.org/www-community/Application_Threat_Modeling)
* [OWASP Software Assurance Maturity Model Project](https://owasp.org/www-project-samm/)
* [Microsoft SDL](https://www.microsoft.com/en-us/sdl/)
* [NIST SP 800-57](https://csrc.nist.gov/publications/detail/sp/800-57-part-1/rev-5/final)
