# Preface

Witamy w Standardzie Weryfikacji Bezpieczeństwa Aplikacji (ASVS) w wersji 4.0. ASVS to inicjatywa społeczności mająca na celu ustanowienie ram wymagań i kontroli związanych z bezpieczeństwem, koncentrujących się na definiowaniu funkcjonalnych i niefunkcjonalnych kontroli bezpieczeństwa wymaganych podczas projektowania, tworzenia i testowania nowoczesnych aplikacji internetowych i usług sieciowych.

Wersja 4.0.3 to trzecia drobna poprawka do wersji 4.0, mająca na celu naprawienie błędów ortograficznych i uczynienie wymagań bardziej zrozumiałymi, bez wprowadzania radykalnych zmian, takich jak istotne modyfikacje wymagań, zaostrzenie wymagań czy dodawanie nowych wymagań. Niemniej jednak niektóre wymagania mogły zostać nieco osłabione, gdzie uznaliśmy to za stosowne, a niektóre całkowicie zbędne wymagania zostały usunięte (bez zmiany numeracji).

ASVS v4.0 jest owocem współpracy społeczności i opinii przemysłu na przestrzeni ostatniej dekady. Staraliśmy się, aby łatwiej było przyjąć `ASVS` dla różnorodnych przypadków użycia w całym cyklu życia wytwarzania bezpiecznego oprogramowania.

Oczekujemy, że prawdopodobnie nigdy nie będzie 100% zgody co do zawartości żadnego standardu dotyczącego aplikacji internetowych, w tym `ASVS`. Analiza ryzyka zawsze jest do pewnego stopnia subiektywna, co stwarza wyzwanie podczas prób uogólniania w standardzie uniwersalnym. Mamy jednak nadzieję, że najnowsze aktualizacje wprowadzone w tej wersji są krokiem we właściwym kierunku i rozwijają koncepcje wprowadzone w tym kluczowym standardzie branżowym.

## Co nowego w wersji 4.0

Najbardziej znaczącą zmianą w tej wersji jest przyjęcie Wytycznych dotyczących tożsamości cyfrowej NIST 800-63-3, wprowadzających nowoczesne, oparte na dowodach i zaawansowane kontrole uwierzytelniania. Mimo że spodziewamy się pewnego oporu w związku z dostosowaniem się do zaawansowanego standardu uwierzytelniania, uważamy, że istotne jest, aby standardy były ze sobą zgodne, zwłaszcza gdy inny ceniony standard bezpieczeństwa aplikacji opiera się na dowodach.

Standardy bezpieczeństwa informacji powinny dążyć do minimalizacji liczby unikalnych wymagań, tak aby organizacje zgodne nie musiały decydować się na konkurencyjne lub niekompatybilne kontrole. `OWASP Top 10 2017` oraz obecnie Standard Weryfikacji Bezpieczeństwa Aplikacji OWASP (`ASVS`) zostały dostosowane do `NIST 800-63` w zakresie uwierzytelniania i zarządzania sesjami. Zachęcamy inne organy ustanawiające standardy do współpracy z nami, `NIST` i innymi, aby dojść do ogólnie przyjętego zestawu kontroli bezpieczeństwa aplikacji w celu maksymalizacji bezpieczeństwa i minimalizacji kosztów zgodności.

ASVS 4.0 został całkowicie na nowo ponumerowany. Nowy schemat numeracji pozwolił nam zamknąć luki po dawno usuniętych rozdziałach i pozwolił nam podzielić dłuższe rozdziały, aby zminimalizować liczbę kontroli, których muszą przestrzegać programiści i zespoły. Na przykład, jeśli aplikacja nie używa JWT, cała sekcja na temat JWT w zarządzaniu sesjami nie ma zastosowania.

Nowością w wersji 4.0 są obszerne odniesienia do Common Weakness Enumeration (CWE), jednej z najbardziej pożądanych zmian, o których dodanie, społeczność wnioskowała przez ostatnią dekadę. Mapowanie CWE pozwala producentom narzędzi i tym, którzy korzystają z oprogramowania do zarządzania podatnościami, dopasować wyniki z innych narzędzi i wcześniejszych wersji ASVS do wersji 4.0 i późniejszych. Aby zrobić miejsce na wpis CWE, musieliśmy wycofać kolumnę "Since", która, jako że całkowicie zmieliliśmy numerację, ma mniej sensu niż w poprzednich wersjach `ASVS`. Nie każda pozycja w `ASVS` ma przypisane `CWE`, a ponieważ `CWE` ma wiele powtórzeń, staraliśmy się używać najczęściej używanych, zamiast wymieniać wszystkie.

Pracowaliśmy nad kompleksowym spełnieniem i rozszerzeniem wymagań wynikających z `OWASP Top 10 2017` oraz `OWASP Proactive Controls 2018`. Ponieważ `OWASP Top 10 2017` stanowi absolutne minimum, aby uniknąć zaniedbań, celowo uczyniliśmy je wszystkie jako wymagane kontrole na poziomie `L1`, z wyjątkiem konkretnych wymagań dotyczących logowania, co ułatwia przystosowanie się do rzeczywistego standardu bezpieczeństwa.

Podjęliśmy się zapewnienia, że `ASVS 4.0` `Level 1` stanowi kompleksowy zbiór wymagań z Sekcji 6.5 `PCI DSS 3.2.1`, dotyczących projektowania aplikacji, kodowania, testowania, przeglądów bezpieczeństwa kodu oraz testów penetracyjnych. Wymagało to przyjęcia istniejących, najlepszych w branży wymagań dotyczących weryfikacji aplikacji i usług sieciowych, ale także uwzględnienia `buffer overflow` (przepełnienia bufora) oraz `unsafe memory operations` (niebezpiecznych operacji pamięciowych) w V5 a takze `unsafe memory-related compilation flags` (niebezpiecznych flag kompilacji) związanych z pamięcią w V14.

Dokonaliśmy zmiany `ASVS` z kontroli obejmujących jedynie monolityczną stronę serwera na kontrole bezpieczeństwa dla wszystkich nowoczesnych aplikacji i interfejsów API. W dobie programowania funkcyjnego i bezserwerowego API (ang. server-less API), aplikacji mobilnych, chmury, kontenerów, CI/CD, DevSecOps, federacji i innych, nie możemy dalej ignorować nowoczesnej architektury aplikacji. Nowoczesne aplikacje są projektowane zupełnie inaczej niż te budowane, gdy oryginalny `ASVS` został wydany w 2009 roku. `ASVS` zawsze musi patrzeć daleko w przyszłość, aby dostarczać trafne porady dla naszego głównego odbiorcy — programistów. Wyjaśniliśmy lub porzuciliśmy wszelkie wymagania, które zakładają, że aplikacje są wykonywane na systemach należących do jednej organizacji.

Ze względu na rozmiar ASVS 4.0, jak również nasze pragnienie, aby wersja 4.0 stała się podstawą dla wszystkich innych wysiłków związanych z ASVS, wycofaliśmy rozdział dotyczący aplikacji mobilnych na rzecz Standardu Weryfikacji Bezpieczeństwa Aplikacji Mobilnych (MASVS). Aneks dotyczący Internetu rzeczy (`IoT`) pojawi się w przyszłym `IoT ASVS` dzięki projektowi OWASP Internet of Things. W załączniku C zamieściliśmy wczesną wersję IoT ASVS. Dziękujemy zarówno zespołowi OWASP Mobile, jak i zespołowi projektu OWASP IoT za wsparcie ASVS i oczekujemy współpracy z nimi w przyszłości

W końcu zredukowaliśmy i wycofaliśmy mniej istotne kontrole. Z biegiem czasu `ASVS` zaczął być kompleksowym zestawem kontroli, ale nie wszystkie kontrole są równie skuteczne w tworzeniu bezpiecznego oprogramowania. Wysiłek mający na celu eliminację elementów o niskim wpływie mógłby sięgnąć dalej. W przyszłej edycji ASVS, System Punktacji Wspólnych Słabości (CWSS) pomoże dalszemu priorytetyzowaniu kontroli, które są naprawdę ważne, i tych, które powinny zostać wycofane.

